---
layout: post
title: L'Uomo Bicentenario e le tre leggi della robotica
date: '2008-01-07T21:58:00.001+01:00'
author: Andrea Fortuna
tags:
- Personali
- Isaac Asimov
- l'uomo bicentenario
modified_time: '2012-04-26T14:21:01.507+02:00'
blogger_id: tag:blogger.com,1999:blog-1948348952555789070.post-4805234641328154558
blogger_orig_url: http://www.andreafortuna.org/2008/01/l-bicentenario-e-le-tre-leggi-della_07.html
---

Facendo zapping sabato scorso approdo su una replica de "<a href="http://it.wikipedia.org/wiki/L'uomo_bicentenario_(film)">L'Uomo Bicentenario</a>", un film di Chris Columbus del 1999, ispirato all'omonimo racconto lungo di Isaac Asimov.<br/><br/>Avendo apprezzato parecchio il racconto, mi sono soffermato a seguire le vicissitudini cinematografiche del robot NDR-114 (aNDRew per gli amici), notando come si discostassero non poco dall'originale.<br/><br/>Effettivamente il racconto era decisamente poco adeguato a una versione sul grande schermo: talvolta lento e abbstanza cervellotico. Gli sceneggiatori hanno dovuto per forza di cose rallegrarlo con qualche aggiunta e qualche taglio.<br/><br/>Negli ultimi minuti del film pero', avviene una cosa che oltre a non esser narrata nel racconto non sarebbe mai potuta accadere nel mondo creato da Asimov:<br/><br/>la 'compagna' umana del robot Andrew, dopo averlo assistito fino alla 'morte' e anche lei molto malata chiede a una robot infermiera (Galatea, una macchietta comica presente per una buona metà della pellicola) di 'staccarle la spina', e lasciarla morire.<br/>La richiesta viene conclusa con un "è un ordine!", al che Galatea esegue quanto chiesto.<br/><br/>Il dubbio mi ha colto e sono andato a rileggere le <a href="http://it.wikipedia.org/wiki/Tre_leggi_della_robotica">3 leggi della robotica</a>, alla base di tutto il filone dei robot:<br/><blockquote><br/><ol><br/>	<li>Un robot non può recare danno a un essere umano, né può permettere che, a causa del suo mancato intervento, un essere umano riceva danno.</li><br/>	<li>Un robot deve obbedire agli ordini impartiti dagli esseri umani, purché tali ordini non contrastino con la Prima Legge.</li><br/>	<li>Un robot deve proteggere la propria esistenza, purché questa autodifesa non contrasti con la Prima e la Seconda Legge.</li><br/></ol><br/></blockquote><br/>A occhio e croce la seconda legge, che obbliga il robot a obbedire agli esseri umani, cozza però con la prima, non permettendo alla macchina di recare danno a un essere umano anche se gli è stato ordinato di farlo: e questa condizione non  decade nemmeno nel caso in cui gli esseri umani coinvolti nella prima e seconda legge siano la stessa persona.<br/><br/>Sbaglio? Oppure Galatea faceva riferimento alla famosa 'Legge Zero'<br/><blockquote>0. Un robot non può recare danno all'umanità, né può permettere che, a causa del proprio mancato intervento, l'umanità riceva danno.</blockquote><br/>che, non potendo essere infranta, la obbligava comunque a porre fine alla vita dello scarso personaggio di 'Portia' creato dagli sceneggiatori, per salvare l'umanità da sue successive apparizioni? :-)