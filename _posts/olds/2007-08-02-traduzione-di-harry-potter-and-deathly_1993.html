---
layout: post
title: 'Traduzione di Harry Potter and the Deathly Hallows: dov''e'' finita?'
date: '2007-08-02T18:43:00.001+02:00'
author: Andrea Fortuna
tags:
- Internet
modified_time: '2012-04-26T14:21:52.778+02:00'
blogger_id: tag:blogger.com,1999:blog-1948348952555789070.post-7861350558414267105
blogger_orig_url: http://oldsite.andreafortuna.org/2007/08/traduzione-di-harry-potter-and-deathly_1993.html
---

Dunque, facciamo il punto della situazione: l'argomento non è totalmente in linea con il resto del blog, e infatti lo avevo sfiorato con un paio di timidi post, visto il mio personale apprezzamento per le storie del maghetto.<br/><br/>Tuttavia, per una serie di fortunati eventi, il post nel quale parlavo della traduzione in anteprima dell'ultimo volume è diventato subito il piu' cliccato in assoluto: visto che ormai parecchie persone approderanno sul mio blog cercando informazioni sulla traduzione mi sembra giusto fare un  breve riassunto di quello accaduto nelle ultime ore.<br/><br/>Nel <a href="http://andreafortuna.wordpress.com/2007/07/17/harry-potter-and-the-deathly-hallows-disponibile-online/">primo post</a> linkavo  <a href="http://www.lastknight.com/">Lastknight.com</a> e raccontavo di un tipo che aveva divulgato in anteprima tutto il libro fotografandolo con la macchina digitale.<br/><br/><a href="http://andreafortuna.wordpress.com/2007/07/27/harry-potter-and-the-deathly-hallows-gia-online-la-traduzione-in-italiano/">In seguito</a> mettevo a conoscenza i lettori di <a href="http://www.thedeathlyhallowsbook.us/">www.thedeathlyhallowsbook.us</a>, dove ogni giorno veniva pubblicato un nuovo capitolo di  "<a href="http://www.amazon.com/gp/search?ie=UTF8&amp;keywords=Harry%20Potter%20and%20the%20Deathly%20Hallows&amp;tag=ansbl-20&amp;index=books&amp;linkCode=ur2&amp;camp=1789&amp;creative=9325"></a>Harry Potter and the Deathly Hallows" tradotto in italiano.<br/>Dai commenti  venivo a scoprire che probabilmente  la traduzione veniva 'rubata' al gruppo di <a href="http://harrypotterart.forumfree.net/">harrypotterart.forumfree.net</a>, che aveva reclutato un gruppo di appassionati per rilasciare una traduzione ben fatta del libro entro il 21 agosto, 5 mesi prima di quella ufficiale annunciata dalla Salani.<br/><br/>Questa mattina <a href="http://www.thedeathlyhallowsbook.us/">www.thedeathlyhallowsbook.us</a> diventa irraggiungibile, sulla home page campeggia un laconico<br/><blockquote>il sito tornerà presto...sicuramente protetto da password e da registrazione...</blockquote><br/>...ipotizzo una azione da parte della casa editrice e in parte ne trovo conferma sul forum di HarryPotterArt, precisamente in <a href="http://harrypotterart.forumfree.net/?t=19128186&amp;st=15">questo thread</a>, del quale cito una parte cruciale:<br/><blockquote> "Milano, 31 luglio 2007<br/><br/>Protocollo: 63/2007<br/>Oggetto: Illecita traduzione del libro Harry Potter and the Deathly Hallows<br/>Violazione del copyright – Diffida<br/><br/>Agli amministratori del forum Harry Potter apArt<br/><br/>-Giuly§Leila-<br/>ermetere<br/>Fenril<br/>hystrice<br/>Nekitades83<br/><br/>Al moderatore del forum Harry Potter apArt<br/><br/>HarryHerm<br/><br/>e per conoscenza al Forum Administrator di<br/><br/>iPBFree<br/><br/>AIDRO – Associazione Italiana per i Diritti di Riproduzione delle Opere dell’ingegno – è un’associazione alla quale aderiscono le principali associazioni italiane degli Editori e degli Autori nonché direttamente oltre centocinquanta Case editrici, e ha lo scopo di gestire collettivamente i diritti di riproduzione delle opere dell’ingegno e di fornire protezione, assistenza e consulenza ai propri soci ai fini della prevenzione e della repressione della pirateria delle opere stesse;<br/><br/>Abbiamo accertato che all’indirizzo <a href="http://www.harrypotterart.zoomshare.com/" target="_blank">http://www.harrypotterart.zoomshare.com</a> viene pubblicizzata la traduzione del libro Harry Potter and the Deathly Hallows, uscito in Italia in data 21 luglio 2007 nella sola versione in lingua inglese, e che nel forum <a href="http://harrypotterapart.ipbfree.com/" target="_blank">http://harrypotterapart.ipbfree.com</a>, previa iscrizione, è possibile avere accesso alla lettura della traduzione in italiano di svariati capitoli del libro in oggetto; traduzione indebitamente effettuata da soggetti registrati nel vostro forum e/o appositamente reclutati;<br/><br/>La vostra attività è monitorata da tempo, abbiamo perfetta conoscenza del recente trasferimento del vostro forum, precedentemente ospitato all’indirizzo <a href="http://harrypotterart.forumfree.net/" target="_blank">http://harrypotterart.forumfree.net/</a>, e delle procedure di registrazione che avete posto in essere nella speranza di limitare il rischio di essere scoperti;<br/><br/>Rileviamo anche la presenza del vostro dolo specifico, consistente nella volontà di violare deliberatamente il diritto d’autore, predisponendo accorgimenti atti ad eludere i controlli sulla legittimità del vostro operato, nonostante che siate già stati messi sull’avviso, persino dai vostri stessi utenti, a proposito delle conseguenze delle violazioni del copyright;<br/>La casa editrice Salani è l’unico detentore dei diritti di traduzione in lingua italiana, ed è pertanto l’unico soggetto legittimato alla diffusione in Italia del testo tradotto, per averne acquisito i relativi diritti. Pertanto il vostro comportamento rappresenta una gravissima violazione degli interessi dell’editore Salani;<br/><br/>La condotta da voi posta in essere configura violazione degli artt. 16 (relativo al diritto esclusivo di comunicazione al pubblico) e 18 (relativo al diritto esclusivo di tradurre) della legge sul Diritto d’Autore, delineando, inoltre, un profilo di responsabilità ex art. 171 comma 1 legge 633/1941, ai sensi del quale “… è punito con la multa da € 51 a € 2.065 chiunque, senza averne diritto, a qualsiasi scopo e in qualsiasi forma:<br/>a bis) mette a disposizione del pubblico immettendola in un sistema di reti telematiche, mediante connessioni di qualsiasi genere, un’opera dell’ingegno protetta, o parte di essa”; nonché ex art. 414 c.p. ai sensi del quale “Chiunque pubblicamente istiga a commettere uno o più reati è punito, per il solo fatto dell'istigazione:<br/>2) con la reclusione fino a un anno, ovvero con la multa fino a € 206, se trattasi di istigazione a commettere contravvenzioni” nella parte in cui si incitano altri utenti a partecipare alla traduzione;<br/><br/>Per tutto quanto sopra premesso, vi diffidiamo dal proseguire nella attività illecita lesiva degli interessi economici della casa editrice Salani;<br/><br/>Vi invitiamo a rimuovere con effetto immediato dalla ricezione di questo avviso tutte le traduzioni e il materiale illegalmente contenuto nel vostro forum;<br/><br/>In caso di inottemperanza di quanto sopra richiesto saremo costretti ad adire le sedi competenti, e a richiedere il risarcimento dei danni, cagionati in maniera diretta o mediata, derivanti dalle ulteriori violazioni che dovessero essere perpetrate a partire dalla ricezione del presente avviso.<br/><br/>Restiamo pertanto in attesa di vostro sollecito riscontro, da far pervenire presso la sede dell’Associazione in Corso di Porta Romana, 108 – 20122 – Milano, o per posta elettronica all’indirizzo antipirateria@aidro.org<br/><br/>Distinti saluti<br/><br/>Ufficio Legale AIDRO"</blockquote><br/>Se il tutto fosse confermato (escludendo quindi ogni dubbio sulla veridicità della missiva) vorrebbe dire che dovremo aspettare ancora qualche mese prima di leggere tutto il settimo libro...per chi non vuole aspettare, ecco dove trovare la traduzione dell'epilogo:<br/><br/><a href="http://www.sevenheaven.org/wordpress/2007/harry-potter-and-the-deathly-hallows-finalmente-ecco-come-finisce/">http://www.sevenheaven.org/wordpress/2007/harry-potter-and-the-deathly-hallows-finalmente-ecco-come-finisce/</a><br/><br/>Buona lettura (sperando che rimanga online!)  :-D