---
layout: post
title: E' solo un rumorino!
date: '2007-07-09T15:04:00.001+02:00'
author: Andrea Fortuna
tags:
- Personali
- Humor
modified_time: '2012-04-26T14:21:52.771+02:00'
blogger_id: tag:blogger.com,1999:blog-1948348952555789070.post-7568771417662852635
blogger_orig_url: http://oldsite.andreafortuna.org/2007/07/e-solo-un-rumorino_09.html
---

Così declamava Giacomo in 'Tre Uomini e una Gamba'...situazione: venerdì sera, telefonata di un'amica della dolce metà, proprietaria di una scuola di ballo.<br/>Lunedì hanno il saggio di fine anno, hanno basato le coreografie su dei filmati proiettati su un grande telo posto in fondo al palco: per effettuare le proiezioni il tecnico ha bisogno che il tutto sia su DVD.<br/><br/>Mi viene spiegato che ogni gruppo ha lavorato alla propria coreografia e ha realizzato autonomamente il filmato: dovrebbe essere tutto pronto, tuttavia non hanno trovato nessuno disponibile nel fine settimana a riversare i singoli filmati su una coppia di DVD.<br/><br/>Non è il nostro lavoro, ma Alessia ha a casa un buon PC con un masterizzatore DVD  bello veloce e un piacere (gratis!)  non si nega a nessuno: "<em>Tanto è un lavoro da 10 minuti</em>!", ci viene detto.<br/><br/>Sabato pomeriggio quindi si mette mano al materiale...<em>Orrore </em>e <em>Raccapriccio</em>: a parte l'infima qualità della maggior parte delle clip (realizzate con il MovieMaker di WinXP, salvate in WMV a una risoluzione di poco superiore ai 320x200), almeno un paio sono completamente da rifare: la ragazza che si è occupata di montarle, senza nulla togliere alla sua buona volontà e al suon buon gusto nella realizzazione, aveva a disposizione per l'operazione un portatile vecchiotto, con processore lento, disco lentissimo, poca ram e con installato Adobe Premiere in <strong><em>francese</em></strong>! :-)<br/><br/>Il risultato è stato che, in fase di rendering del filmato il piccolo laptop arrancava paurosamente e il risultato finale era un bellissimo filmato 'scattante'...che fare?<br/>Presi da un attacco di altruismo e pensando "Ormai siamo in ballo, balliamo!" decidiamo di perdere un po' di tempo per rimontare i filmati rovinati.<br/><br/>E da quel momento entriamo nel girone infernale delle compatibilità tra formati: metto mano a <a href="http://www.apple.com/it/ilife/imovie/index.html">iMovieHD</a>, sul mio fedele iBook G4, e inizio a importare le clip che dovranno essere montate per realizzare il filmato finale: tempi biblici, considerando che  portavamo dentro spezzoni circa 10, 20 minuti l'uno, dal quale poi bisognava estrapolare magari solo 1,2 minuti.<br/>Puntualmente alcune clip,  rippate precedentemente chissà come da DVD, non venivano lette da QuickTime e quindi nemmeno da iMovie: a quel punto bisognava mettersi di santa pazienza e riconvertirle in altro formato o scaricarne di nuove (e per questo non smetterò mai di ringraziare <a href="http://www.youtube.com">YouTube</a> e <a href="http://vixy.net/">Vixy.net</a>!).<br/><br/>Sabato, ormai prossimi alle 24.00, non eravamo ancora a metà: decidiamo di continuare il giorno dopo.<br/>Domenica quindi mi faccio le mie 8 ore di presidio in ufficio (ogni tanto capita, purtroppo!) e ci incontriamo di nuovo tutti a casa di Ale per concludere il lavoro...lavoro che si protrae fino alle 23.00, quando finalmente riusciamo a terminare un rendering accettabile dei filmati e masterizzare i famosi 2 DVD (primo e secondo tempo dello spettacolo).<br/><br/>Cosa mi è rimasto di questo fine settimana 'da incubo'? Economicamente niente (l'ho detto, è iniziato tutto come una gentilezza fatta a un'amica), tuttavia la soddisfazione di riuscire a portare a termine quella che inizialmente veniva vista da tutti come una 'Missione Impossibile' non ha prezzo!<br/><br/>p.s.<br/>iMovieHD non voglio piu' vederlo...credo che eradicherò  <a href="http://www.apple.com/it/ilife/">iLife</a> dall'iBook! :-D<br/><br/>p.p.s.s.<br/>Il saggio è questa sera: speriamo vada tutto bene...il tempo era poco, e ricontrollare tutto è stato impossibile!<br/><br/>("<em>Ahh...che giornata...ora mi siedo sul divano, stappo una Bud e mi guardo l'ultimo film di<a href="http://www.repubblica.it/2006/11/calendari/trash/missoni/missoni/1.html"> Roberta Missoni</a>...azz...come mai nel lettore DVD c'è il filmato che andava montato sotto il balletto dei bambini? <strong>Oooooooopsss!!!</strong></em>" :-P )