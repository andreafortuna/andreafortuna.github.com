---
layout: post
title: Gita al Genius Bar
date: '2009-03-17T09:50:00.001+01:00'
author: Andrea Fortuna
tags:
- iPhone
- GeniusBar
- audio
- Personali
- AppleStore
- assistenza
- Apple
modified_time: '2012-04-26T14:20:32.814+02:00'
blogger_id: tag:blogger.com,1999:blog-1948348952555789070.post-8577387588196816742
blogger_orig_url: http://oldsite.andreafortuna.org/2009/03/gita-al-genius-bar_17.html
---

<img class="alignright size-full wp-image-1262" title="genius-bar" src="http://andreafortuna.files.wordpress.com/2009/03/genius-bar.jpg" alt="genius-bar" width="250" height="250" />Ieri, improvvisamente e inaspettatamente dopo 7 mesi di servizio ineccepibile,Â  il mio <a href="http://andreafortuna.wordpress.com/2008/07/20/preso/">iPhone </a>ha deciso di trasformarsi in un iPod Touch: l'audio delle telefonate misteriosamente sparito (dallo speaker interno, dal vivavoce, dalle cuffie e dall'auticolare BT), presente invece in tutte le altre funzionalita'.<br/><br/>Dopo aver provato reset vari, ripristino e riti voodo desisto e chiamo il servizio clienti Apple (199 120 800).<br/>Vengo accolto da una signorina che, senza nemmeno dirmi 'buongiorno' mi chiede numero di serie dell'iPhone, nome, cognome, indirizzo email, numero di cellulare e numero di scarpe: avuti i dati diventa improvvisamente gentile e mi chiede di illustarle il problema.<br/><br/>Le spiego il malfunzionamento e lei mi mette davanti a 2 scelte: prenotare il ritiro da parte di un corriere del telefono e riceverlo riparato entro 5 giorni oppure (essendo a Roma) prenotare un appuntamento al Genius Bar nell'<a href="http://www.apple.com/it/retail/romaest/">AppleStore del centro commerciale Roma Est</a>.<br/><br/>Scelgo la seconda e la sera, uscito dall'ufficio, mi sciroppo una ventina di chilometri per raggiungere il centro commerciale.<br/><br/>L'AppleStore come al solito e' talmente pieno di gente da dover quasi sgomitare per raggiungere il GeniusBar, dietro le casse: gente che, oltre a osservare-toccare-provare i prodotti, inaspettatamente per il periodo economico non proprio felice COMPRA. :-)<br/><br/>Mi accoglie Paolo, 'Apple Specialist' al quale spiego nuovamente il problema: prende in consegna l'iphone, lo scruta con un un oggetto simile a un <a href="http://en.wikipedia.org/wiki/Otoscope">otoscopio</a> (forse per verificare i famosi <a href="http://www.melablog.it/post/4574/il-sensore-anti-acqua-degli-iphone">sensori di umidita'</a>?), fa un paio di telefonate di prova e poi conclude con un laconico "<em>Ok, non funziona, te lo cambio.</em>".<br/><br/>10 minuti dopo esco dall'apple store con un iPhone<em> nuovo</em> (leggi 'rigenerato'), senza graffi e per di piu' con la batteria sicuramente in uno stato migliore del precedente.<br/><br/>Che dire? Lode a Apple per l'ottima assistenza che, non smettero' mai di dirlo, e' fra le motivazioni che giustificano pienamente i prezzi nettamente piu' alti rispetto alla concorrenza.