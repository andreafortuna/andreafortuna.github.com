---
layout: post
title: Il voip e il rasoio di Occam
date: '2007-10-28T01:55:00.001+02:00'
author: Andrea Fortuna
tags:
- Humor
modified_time: '2012-04-26T14:21:39.179+02:00'
blogger_id: tag:blogger.com,1999:blog-1948348952555789070.post-7735532629356809167
blogger_orig_url: http://www.andreafortuna.org/2007/10/il-voip-e-il-rasoio-di-occam_27.html
---

Spesso le idee migliori e più logiche, in qualsiasi settore, arrivano da chi in quel settore non ci lavora e non lo mastica in nessun modo: tali soluzioni sono naturalmente le più semplici in assoluto...una teoria interessante che sempre più spesso si rivela vera. :-)<br/>Situazione: studio legale, ogni avvocato con il suo interno telefonico, il tutto collegato a una vecchia centralina telefonica fornita da mamma telecom.<br/>Due numeri associati a tale centrale: uno finisce dritto su un fax, l'altro finisce sugli interni in modalità ring-all (squillano tutti e il primo che risponde prende la telefonata).<br/>La loro esigenza è di smistare le telefonate, in modo che chi chiama allo studio abbia la possibilità di scegliere con quale avvocato deve parlare: nessuna modifica sulla centrale e nessun acquisto di nuovi numeri.<br/>Rifletto un pochino e gli presento una soluzione composta da un centralino voip (pc con asterisk o embedded) collegato all'unico flusso analogico in ingresso: il centralino software presenterà al chiamante un ivr, con la classica voce registrata "se vuoi parlare con pippo premi 1, se vuoi parlare con pluto premi 2..." e così via.<br/>A quel punto la chiamata verrà instradata sull'interno dell'avvocato, opportunamente configurato con telefono voip. Ovviamente il tutto comporta una totale rivoluzione del loro sistema telefonico.<br/>Al tutto allego un preventivo di spesa tutt'altro che economico, comprensivo delle spese di acquisto del server, dei telefoni voip, dell'installazione e della configurazione. Preventivo accettato senza battere ciglio.<br/><br/>Arriviamo a questa sera: per un motivo che non ricordo questo discorso salta fuori con la dolce metà, alla quale espongo i miei dubbi riguardante la spesa forse eccessiva che stanno per affrontari gli ignari avvocati...e lei con poche parole smonta completamente il mio progetto: "ma non gli conveniva prendere una praticante e metterla a rispondere al telefono?"<br/><br/>Accidenti...non fa una piega! :-)