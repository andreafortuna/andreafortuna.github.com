---
layout: post
title: OpenSource e Licenze
date: '2006-08-01T07:55:00.001+02:00'
author: Andrea Fortuna
tags:
- Programming
modified_time: '2012-04-26T14:23:57.552+02:00'
blogger_id: tag:blogger.com,1999:blog-1948348952555789070.post-4938355953157768686
blogger_orig_url: http://www.andreafortuna.org/2006/07/opensource-e-licenze_31.html
---

Cito questo interessante <a href="http://www.smashkins.com/blog/2006/07/quale_licenza.html">post</a> dal <a href="http://www.smashkins.com/blog/">blog di Smashkins</a>: viene riportato un articolo di <a href="http://brian.behlendorf.com/">Brian Behlendorf </a>nel quale vengono elencate e commentate le principali licenze software legato al mondo dell'OpenSource.<br/><br/>da OpenSource and global development di <font color="#000000" face="Arial," size="2"> Brian Behlendorf :</font><br/><br/>Quale licenza?<br/>Scegliere il tipo di licenza che meglio convenga al vostro progetto<br/>potrebbe rivelarsi un'impresa complessa e talvolta poco divertente,<br/>anche se potrà esserlo per il vostro ufficio legale. Esistono rapporti<br/>e siti Web molto dettagliati su quest'argomento; qui farò alcune<br/>considerazoni generali di carattere commerciale sulle varie licenze.<br/><b> Copyright di tipo BSD</b><br/>È il copyright usato da Apache e dai sistemi operativi basati su BSD<br/>(FreeBSD, OpenBSD, NetBSD) e si può riassumere così: "Ecco il codice,<br/>fateci quello che volete, non c'interessa; solo, se lo provate e lo<br/>vendete, datacene credito". Di solito il credito viene riscosso in<br/>diverse forme: sulla pubblicità, in un file README, nella<br/>documentazione cartacea, ecc. È stato obiettato che tale copyright<br/>potrebbe non essere scalabile, cioè: chi rilasciasse un software in<br/>bundle che includa 40 differenti moduli open source, tutti basati su<br/>BSD, dovrebbe fornire 40 differenti notizie di copyright. Nella pratica<br/>questo non è mai stato un problema, anzi è stato visto come una forza<br/>positiva per diffondere consapevolezza sull'uso del software Open<br/>Source.<br/>Da un punto di vista commerciale, questa licenza è la migliore quando<br/>s'interviene su di un progetto preesistente, perché non ci si deve<br/>preoccupare di licenze o di restrizioni sull'uso o la ridistribuzione<br/>futuri. È possibile miscelare e adattare questo software al vostro<br/>codice proprietario e rilasciare solo quello che ritenete possa essere<br/>utile al progetto e quindi, di riflesso, a voi. È uno dei motivi per<br/>cui l'abbiamo scelta per il gruppo Apache. A differenza di molti<br/>progetti software gratuiti, Apache fu avviato in gran parte da<br/>webmaster dell'ambito commerciale che cercavano un server Web migliore<br/>per le loro esigenze di business. È probabile che nessuno di noi<br/>mirasse a creare un server commerciale sopra Apache, ma nessuno sapeva<br/>che cosa il futuro avesse in serbo per noi, e limitare le nostre<br/>opzioni fin dall'inizio non sarebbe stato intelligente.<br/>Questo tipo di licenza è l'ideale per promuovere l'uso di un corpus di<br/>codice di riferimento che implementi un protocollo o un servizio<br/>comune. È un altro motivo della sua scelta per il gruppo Apache: molti<br/>di noi volevano che l'HTTP sopravvivesse e diventasse un vero standard<br/>multiparte, e non ci siamo minimamente preoccupati se Microsoft o<br/>Netscape avessero deciso di incorporare nei loro prodotti il nostro<br/>motore HTTP o qualunque altra componente del nostro codice, se solo<br/>ciò avesse contribuito all'intento di mantenere comune l'HTTP.<br/>Un tale grado di apertura presenta i suoi rischi. La licenza non fa<br/>riferimento ad alcun incentivo alle aziende perché diano in cambio le<br/>loro aggiunte al codice del progetto. Si sono in effetti dati casi in<br/>cui alcune aziende hanno sviluppato intorno al progetto delle<br/>tecnologie che ci sarebbe piaciuto vedere a loro volta offerte al<br/>progetto stesso. Ma se avessimo avuto una licenza che prescriveva che<br/>il codice aggiuntivo dovesse essere reso disponibile al progetto<br/>d'origine, si può pensare che quelle aggiunte non sarebbero nemmeno<br/>state fatte.<br/>Tutto questo per dire che, strategicamente parlando, il progetto deve<br/>mantenere una spinta sufficiente e che i partecipanti realizzano un<br/>valore maggiore contribuendo con il loro codice al progetto: perfino il<br/>codice che avrebbe avuto un valore se mantenuto proprietario. È un<br/>equilibrio complicato da mantenere, specialmente quando un'azienda<br/>decide di aumentare considerevolmente il codice scritto su un progetto<br/>derivativo, e comincia a dubitare se il possibile ritorno valga lo<br/>sforzo del contributo. Insomma, lavoriamo più di tutti gli altri messi<br/>insieme, perché dovremmo spartire? Chi scrive non ha la risposta a<br/>questa domanda. Quello che posso dire è che quell'azienda non ha<br/>probabilmente saputo trovare un modo più persuasivo per ispirare alle<br/>terze parti la voglia di contribuire per raggiungere gli obiettivi di<br/>progettazione più efficacemente.<br/><b> La licenza pubblica Mozilla</b><br/>La Mozilla Public License (MPL) è stata sviluppata dal team Mozilla di<br/>Netscape per l'impiego nei loro progetti. Quando fu rilasciata, era la<br/>prima licenza di tipo nuovo dopo molti anni e rispondeva davvero a<br/>molte questioni-chiave ignorate dalle licenze BSD o GNU. Nello spettro<br/>delle licenze software open source è adiacente alla licenza in stile<br/>BSD, con due differenze sostanziali:<br/>Essa prescrive che le modifiche alla "distribuzione" siano rilasciate<br/>sotto lo stesso copyright della MPL, il che la rende di nuovo<br/>disponibile al progetto. "Distribuzione" sono definiti i file così<br/>come vengono distribuiti nel codice sorgente; è importante perché<br/>consente a un'azienda di aggiungere un'interfaccia a una libreria di<br/>codice proprietario senza prescrivere che l'altra libreria di codice<br/>sia pure sottoposta alla MPL, ma solo l'interfaccia. In questo modo, il<br/>software può venir inserito, in grado variabile, entro un ambiente<br/>software commerciale.<br/>La licenza ha numerose clausole a protezione sia del progetto nella sua<br/>interezza sia dei suoi sviluppatori contro questioni di brevetto nel<br/>codice aggiunto che potrebbero insorgere. Prescrive che l'azienda o<br/>l'individuo che contribuisca con codice al progetto rinunci a ogni<br/>possibile pretesa a diritti di brevetto a cui il codice potrebbe dare<br/>adito.<br/>La seconda clausola è importantissima; al momento in cui scrivo,<br/>contiene anche un grave difetto.<br/>Preoccuparsi delle questioni di brevetto è Cosa Buona E Giusta. C'è<br/>sempre il rischio che, in perfetta buona fede, un'azienda offra codice<br/>a un progetto e poi, una volta che il codice sia stato completamente<br/>implementato, cerchi di reclamare il pagamento di una qualche<br/>concessione di brevetto per il suo uso. Una simile strategia<br/>commerciale, oltre a essere di pessimo gusto, è un vero passo falso<br/>dal punto di vista delle pubbliche relazioni, ma purtroppo non tutte le<br/>aziende arrivano a capirlo. La seconda clausola, dunque, previene il<br/>caso di qualcuno che fornisca di nascosto del codice ben sapendo che è<br/>brevettato e passibile di causare dei gran mal di testa a tutte le<br/>parti in causa.<br/>Questo non elimina naturalmente l'eventualità che qualcun altro sia<br/>titolare di un brevetto che possa far valere: non esiste strumento<br/>legale che forniscono questo tipo di protezione. Per la verità, io<br/>farei appello all'Ufficio Federale Brevetti e Commercio (U.S. Patent<br/>and Trade Office) perché se ne faccia carico: se ha l'autorità per<br/>definire certe idee e algoritmi come proprietà di un soggetto, dunque<br/>perché non gli si dovrebbe richiedere di fare l'opposto e di<br/>certificare come libero da brevetti il codice che ho presentato,<br/>garantendomi protezione da cause per violazione di brevetto?<br/>Come ho detto prima, tuttavia, la MPL vigente al dicembre 1998 presenta<br/>un difetto. In sostanza, la Sezione 2.2 prescrive (nella sua<br/>definizione di "Contributor<br/>Version") che chi da il contributo rinunci a reclamare brevetti su<br/>qualunque parte di Mozilla, non solo sul codice che ha fornito. Può<br/>non sembrare un difetto: sarebbe bello che una quantità di grandi<br/>aziende rinunciasse a ogni diritto sull'intero pacchetto.<br/>Purtroppo c'è una grande azienda che detiene uno dei più grandi<br/>portafogli di brevetti al mondo, che ha un grosso e specifico problema<br/>con questo cavillo. Non già perché voglia una volta o l'altra<br/>perseguire Mozilla e pretendere royalty, che sarebbe follia. La<br/>preoccupa il fatto che alcune parti di Mozilla implementano processi su<br/>cui essa detiene dei brevetti grazie ai quali incassa ogni anno<br/>moltissimi dollari: e se rinunciasse a far rispettare i brevetti sul<br/>codice di Mozilla, quelle altre aziende che pagano migliaia di dollari<br/>per quei brevetti, potrebbero semplicemente prendere da Mozilla il<br/>codice che li implementa e portarlo nei loro prodotti, eliminando la<br/>necessità di comprare la licenza del brevetto detenuto dalla succitata<br/>grande azienda. Questo non rappresenterebbe un problema se la Sezione<br/>2.2 della MPL si riferisse semplicemente alle patch oggetto di<br/>contributo piuttosto che all'intero browser, quando si viene alla<br/>rinuncia ai diritti di brevetto.<br/>A parte questo cavillo, la MPL è una licenza straordinariamente<br/>solida. Prescrivere che le modifiche debbano tornare al "nucleo"<br/>significa che le correzioni di bug essenziali e i miglioramenti della<br/>portabilità rifluiranno nel progetto, mentre caratteristiche a valore<br/>aggiunto potranno sempre essere sviluppate da entità commerciali. Si<br/>tratta forse della licenza da preferire quando si sviluppano<br/>applicazioni per l'utente finale, nelle quali i brevetti possono più<br/>facilmente diventare un problema e più grande può essere l'impulso a<br/>ramificare il progetto. Per contro, la licenza BSD è forse più adatta<br/>a progetti destinati a essere "invisibili" o essenzialmente librerie di<br/>funzioni, quali un sistema operativo o un server Web.<br/><b> La Licenza Pubblica GNU</b><br/>La licenza GNU, che certamente non è concepita per l'ambito<br/>commerciale, presenta tuttavia elementi di un certo richiamo (che ci<br/>crediate o no) anche per i fini di business.<br/>Fondamentalmente, la GPL (General Public License) prescrive che gli<br/>incrementi, i derivati e perfino il codice che incorpora altro codice<br/>sotto GPL vengano rilasciati essi stessi come codice sorgente sotto<br/>GPL. Questo comportamento "virale" è stato ampiamente propagandato<br/>dagli apologeti dell'Open Source come un modo per assicurare che il<br/>codice che nasce free rimanga free: che non ci sia possibilità che un<br/>interesse commerciale possa deviare le versioni di sviluppo dal codice<br/>disponibile e impegnare risorse che non siano rese pubbliche. Agli<br/>occhi di chi licenzia il proprio software sotto GPL, sarebbe meglio non<br/>ricevere addirittura contributi che riceverne per poi non poterli usare<br/>liberamente. La cosa ha naturalmente un interesse speculativo, e si<br/>trovano sostenitori che dichiarano che Linux non sarebbe arrivato<br/>dov'è se non avesse avuto una GPL, perché la lusinga della deviazione<br/>per ragioni commerciali sarebbe stata troppo forte, impedendo di<br/>raggiungere la massa critica dello sforzo di sviluppo unificato.<br/>A prima vista, dunque, parrebbe che la GPL non possa coesistere<br/>felicemente con un fine commerciale collegato al software open source.<br/>I tradizionali modelli di guadagno attraverso l'aggiunta di valore al<br/>software non sono qui praticamente possibili. Tuttavia, la GPL potrebbe<br/>essere un mezzo efficacissimo per affermare una piattaforma che<br/>scoraggi perfino la creazione di piattaforme concorrenti, e per<br/>proteggere la rivendicazione di chi voglia essere conosciuto come il<br/>"primo" fornitore di prodotti e servizi residenti su questa<br/>piattaforma.<br/>Ne sono esempi Cygnus e GCC. Cygnus opera un sostanzioso blocco di<br/>modifiche ogni anno, portando GCC su diversi tipi di hardware e<br/>mantenendo quei porting. La grandissima parte di quel lavoro, secondo<br/>il dettato della GPL, va come contributo alla distribuzione di GCC che<br/>viene reso gratuitamente disponibile. Cygnus fa pagare lo sforzo insito<br/>nel porting e nell'aggiornamento, non il codice in sé. La storia di<br/>Cygnus e della sua leadership in questo ambito ne fanno l'azienda di<br/>riferimento quando ci si voglia accostare a questo tipo di servizio.<br/>Se un concorrente volesse cominciare a competere con Cygnus, sarebbe<br/>costretto a distribuire anch'esso le sue modifiche con licenza GPL: in<br/>altri termini, non c'è speranza che un concorrente possa trovare una<br/>nicchia tecnico commerciale che sia sfruttabile con la struttura GCC<br/>senza dare a Cygnus la stessa opportunità di approfittare anche di<br/>quella tecnologia. Cygnus ha creato una situazione in cui i concorrenti<br/>non possono competere sul piano della diversificazione tecnologica, a<br/>meno che non intendano spendere quantità ingenti di tempo e di denaro<br/>e usare una piattaforma completamente diversa da GCC.<br/>Un'altra maniera in cui si potrebbe usare la GPL per intenti<br/>commerciali è sotto forma "tecnologia sentinella", con una versione<br/>non-GPL dello stesso codice disponibile per la vendita. Per esempio,<br/>poniamo che abbiate un ottimo programma per criptare le connessioni<br/>TCP/IP su Internet. Non v'importa che venga usato in modo commerciale o<br/>meno: vostro interesse è che chi vuole incorporarlo in un prodotto o<br/>ridistribuirlo a pagamento vi paghi per l'autorizzazione a farlo. Se<br/>mettete il codice sotto una licenza GPL, questo secondo gruppo di<br/>utenti non potrà fare quello che vuole senza mettere per intero sotto<br/>GPL il suo prodotto, cosa che molti di loro non sarebbero propensi a<br/>fare. Ma se mantenete un ramo del vostro progetto separato, ossia non<br/>sotto GPL, potrete licenziare commercialmente il ramo separato di<br/>codice come meglio vi aggrada. Bisogna però fare molta attenzione e<br/>accertarsi che tutto il codice che vi è stato dato spontaneamente da<br/>terze parti sia disponibile per questa ramificazione non-gratuita;<br/>potete farlo dichiarando che solo voi (o vostri dipendenti) scriverete<br/>codice per questo progetto, oppure che (in aggiunta) otterrete da<br/>parte di tutti coloro che hanno contribuito al progetto il permesso<br/>esplicito di riversare qualunque loro contributo in una versione<br/>commerciale.<br/>Per alcune società questo è un modello commerciale sostenibile: un<br/>esempio è Transvirtual di Berkeley, che applica questo modello a una<br/>Java Virtual Machine leggera e a un progetto di libreria di classi. Si<br/>può obiettare che un alto numero di partecipanti a un progetto<br/>verrebbe respinto da un simile modello, e che le versioni GPL e non-GPL<br/>potrebbero divergere; a mia volta, obietto che se si trattano i<br/>partecipanti con lealtà, magari anche offrendo loro denaro o compensi<br/>d'altro tipo in cambio dei loro contributi (dopo tutto è in gioco il<br/>vostro interesse primario), questo modello potrebbe funzionare.<br/>L'ambito della licenza open source evolverà certamente nei prossimi<br/>anni quanto più diventerà chiaro che cosa funziona e che cosa no. La<br/>verità è che avete la libertà di inventarvi una licenza nuova, che<br/>descriva esattamente il punto dello spettro (delimitato da BSD a destra<br/>e da GPL a sinistra) in cui vorreste collocarla. Ricordatevi solo che<br/>quanto più grande sarà la libertà che accorderete a coloro che usano<br/>ed estendono il vostro codice, tanto più essi saranno incentivati a<br/>contribuirvi.