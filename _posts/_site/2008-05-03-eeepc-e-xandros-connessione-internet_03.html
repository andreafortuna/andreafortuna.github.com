Ne avevo già parlato con un <a href="http://andreafortuna.wordpress.com/2007/08/25/mac-e-nokia-e61-script-per-la-connessione-con-treit/">articolo dedicato ai Mac Users</a>: i telefonini brandizzati da Tre creano spesso qualche problema in più per la realizzazione di connessioni ad internet utilizzandoli come modem.<br/><br/>Di recente ho acquistato un <a href="http://andreafortuna.wordpress.com/category/eeepc/">Asus Eeepc</a> (bel giocattolino, non c'è che dire), e subito mi sono scontrato con il solito problema di configurare il mio Nokia E61 per la connessione ad internet del sub-notebook.<br/><br/>In primis la mancanza del bluetooth mi obbliga ad utilizzare il cavo dati: questo non è comunque un problema. Quello vero è lo stesso da me riscontrato anche nella configurazione del mio iBook: i telefoni Tre hanno la loro bella connessione dati sempre attiva che se non viene fermata prima di avviare lo script di connessione nel 99% dei casi compromette la riuscita dello stesso.<br/><br/>Forte delle <a href="http://andreafortuna.wordpress.com/2007/08/25/mac-e-nokia-e61-script-per-la-connessione-con-treit/">scoperte fatte precedentemente</a>, ho studiato come la distribuzione linux 'Xandros' (di serie sull'eeepc) si occupa di salvare gli script di connessione, venendone finalmente a capo.<br/><br/>Quindi, per prima cosa collegate il Nokia all'eeepc con il suo cavo dati, poi quando il telefono lo richiede scegliete la modalità 'PC Suite'.<br/><br/>A questo punto, se avviate la creazione di una nuova 'Connessione Remota' dall'utility di sistema dovreste trovare i vostro nokia tra i modelli di modem disponibili sul sistema.<br/><br/>Portate a termine la configurazione, preoccupandovi solamente di inserire *99# come numero di telefono da comporre.<br/><br/>A questo punto iniziamo a lavorare 'alla console': aprite un terminale (con la combinazione di tasti CTRL+ALT+T) e scrivete il comando<br/><blockquote><em>sudo kwrite /etc/chatscripts/dialup1</em></blockquote><br/>si aprirà l'editor di testo kwrite con il quale andremo ad editare lo script di connessione.<br/><br/>Per prima cosa, cancellate tutto il contenuto del file (lo script generato automaticamente dal sistema) e sostituitelo con il contenuto di <a href="http://andrea.fortuna.googlepages.com/dialup1.txt">QUESTO FILE</a>.<br/><br/>Salvate il tutto e provate ad avviare la connessione.