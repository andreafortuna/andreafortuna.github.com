Sicuramente con questo post scopro l'acqua calda, ma magari fornisco anche un'informazione utile (come lo è stata per me) all'eventuale navigatore che passa e lo legge! :-)<br/><br/>Oggi mi è capitato di metter mano a un modem/router ADSL <strong>Pirelli AGE SB</strong>: a una cliente è morto(*) il router Sitecom e per tamponare momentaneamente ha ricevuto in prestito da un amico il router in oggetto.<br/><br/>L'aggeggio risultava configurato con un account Telecom, e della passord di admin naturalmente nemmeno l'ombra. Fortunatamente zio Google mi traghetta su <a href="http://www.phenoelit-us.org/dpl/dpl.html">questa pagina</a>, dove scopro che le credenziali di default di tale apparecchio sono user:<em>admin </em>e password:<em>smallbusiness</em>.<br/><br/>A quel punto in pochi minuti ho riconfigurato l'interfaccia wan con i dati per la connessione al nuovo provider, abilitato il nat, aggiornata la tabella di routing (ma non dovrebbe farlo da solo?) e tutto ha magicamente ripreso a funzionare. :-)<br/><br/>(*) La 'morte' di tale router è ancora avvolta dal mistero:<br/><strong>Io</strong>: Ma cosa è capitato al router?<br/><strong>Cliente</strong>: Beh, si disconnetteva continuamente, ho chiamato il cugino del fratello della zia del cognato del mio ragazzo che è bravissimo con queste cose...ha provato a ripararlo ma non c'è riuscito!<br/><strong>Io</strong>:In che senso ha provato a riparalo? L'ha aperto? Ha solo pochi mesi, è ancora in garanzia!!!<br/><strong>Cliente</strong>: Ah...e ora non me lo cambiano?<br/><strong>Io</strong>: (<em>Notando che il 'bravissimo tecnico' ha dimenticato di rimontare parte della griglia dove si attaccano i plug dei cavi ethernet, con il bel risultato che ora appena si inserisce un cavo la presa lo risputa alla velocità della luce</em>) Ehm....credo di no, sai?