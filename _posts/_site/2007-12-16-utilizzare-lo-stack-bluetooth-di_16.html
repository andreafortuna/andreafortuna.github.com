Mi è capitato con il laptop di un cliente: portatile HP, con Bluetooth integrato e driver widcomm fornito in bundle.<br/><br/>Il nuovo cellulare Sony Ericsson del cliente in questione riusciva a fare il pairing ma non veniva riconosciuto dal PCSuite per effettuare la sincronizzazione. Operazione che invece andava tranquillamente a buon fine utilizzando una antennina bluetooth USB, riconosciuta da windows XP e configurata in automatico utilizzando i drivers inclusi nel sistema operativo.<br/><br/>Il bluetooth integrato HP  tuttavia, benchè probabilmente compatibile, non veniva riconosciuto dallo stack nativo di windows. Perchè non 'forzarlo' ad utilizzare il driver di windows?<br/><br/>Per farlo, è necessario per prima cosa rimuovere i vecchi drivers, disinstallando il pacchetto da 'Aggiungi-Rimuovi programmi'.<br/><br/>Poi aprire il file  BTH.inf nella directory C:\WINDOWS\inf ,cercare la linea seguente:<br/><blockquote>[HP.NT.5.1]<br/>"HP USB BT Transceiver [1.2]"=       BthUsb, USB\Vid_03F0&amp;Pid_0C24</blockquote><br/>e modificarla in questo modo:<br/><blockquote>[HP.NT.5.1]<br/>"HP USB BT Transceiver [1.2]"=       BthUsb, USB\Vid_03F0&amp;Pid_0C24<br/>"HP USB BT Transceiver [Patched]"=  BthUsb, USB\Vid_03F0&amp;Pid_011D</blockquote><br/>(in pratica aggiungiamo il Product-ID del device integrato in modo da convincere winXP ad utilizzare il driver di sistema).<br/><br/>A questo punto, al successivo restart del PC windowsXP riconoscerà il bluetooth integrato come compatibile e lo gestirà utilizzando il driver di sistema.<br/><br/>p.s.<br/>fatta la modifica, il cellulare del cliente ha iniziato a sincronizzare senza problemi. :-)<br/><br/>[via <a href="http://www.x-setup.net/forum/showthread.php?p=4762">X-Setup</a>]