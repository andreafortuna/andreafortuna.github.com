Ho accettato un lavoro da semisuicidio...:-)<br/><br/>Correggere e ampliare una serie di software gestionali realizzati in Delphi: il precedente sviluppatore (che a sua volta aveva rimesso mano su sorgenti non suoi) ha mollato i progetti a metà e naturalmente nessun'altro in azienda conosce una virgola di Object Pascal.<br/><br/>Con un passaparola che ha dell'increbile la piccola software house mi contatta e io, inconsapevole del girone infernale nel quale mi sarei infilato, accetto di buon grado la collaborazione: "Woow, e' da tanto che non sviluppo in Delphi, e poi ci sono sentimentalmente legato, ho iniziato la carriera proprio con quel linguaggio", penso...:-)<br/><br/>Dopo lunghe ricerche su CD, DVD, share di rete e servers FTP sparsi per il mondo riescono a fornirmi  un pacchetto che dovrebbe contenere i sorgenti di un paio di questi fantomatici gestionali, che scopro in seguito essere stati tutti realizzati modificando e riadattando il codice di un applicativo 'padre', realizzato nientepopodimeno che nel 1996, passato indenne a conversioni da Delphi 3 a Delphi 4, poi al 6 e infine al 7 e a modifiche operate da almeno 3 diversi sviluppatori.<br/><br/>Il primo lavoro da effettuare a livello prettamente teorico era minimo: aggiungere alla stampa delle fatture il valore di 'Ritenuta d'acconto al 4%'.<br/>Dico 'a livello teorico' in quanto del software attualmente in mano il cliente i sorgenti non ci sono, spariti assieme al precendente programmatore, quindi la semplice aggiunta di un campo a una fattura si tramuta in:<br/><ol><br/>	<li>Recupera i sorgenti di un programma simile</li><br/>	<li>Modificalo copiando i form dall'eseguibile del programma da verificare, in modo da renderlo il piu' simile possibile</li><br/>	<li> Verifica le funzionalità del precedente e modifica il codice nuovo in modo da 'fargli fare le stesse cose'.</li><br/>	<li>Applica finalmente la modifica alla fattura.</li><br/></ol><br/>Inizialmente mi era stato detto: 'non preoccuparti, il programma del quale abbiamo il sorgente differisce da quello che devi modificare esclusivamente per un form'. Beh...commento fatto in buona fede da un non programmatore e quantomai sbagliato: a livello funzionale il software era infatti totalmente diverso.<br/><br/>Difatti, dopo aver risolto il punto 2 con una furbata (utilizzando un decompilatore come <a href="http://www.heaventools.com/">PE Explore</a>r, che permette partendo da un eseguibile compilato con Delphi di recuperare il sorgente dei form, naturalmente limitandosi esclusivamente alla parte visuale) mi sono trovato davanti alla missione quasi-impossibile di 'intuire' il codice presente dietro a quei form e riprodurlo, risolvendo nel frattempo la marea di dipendenze (decine di librerie, freeware, shareware e commerciali, spesso ridondanti) risultato di anni di modifiche effettuate seguendo la filosofia del 'devo fare in fretta, ora lo <em>accrocco</em>, poi mi preoccupo di scriverlo bene' :-)<br/><br/>Inaspettatamente, dopo un paio di nottate passate davanti al monitor, quando ormai la tentazione di mollare tutto era forte, riesco a trovare un filo conduttore in quell'orgia di 'spaghetti-code': tempo un paio d'ore riesco a allinearmi al programma attuale e applicare le piccole modifiche richieste.<br/><br/>Un attimo prima di premere F9 per lanciare l'ultima compilazione prima di uploadare il tutto sull'FTP del cliente scorgo un commento lasciato da uno dei precedenti programmatori:<br/><blockquote>{ Così funziona, non so perchè ma funziona. Quindi lascio tutto così e vaffan####!}</blockquote><br/>Allora non sono stato solo io a dare di matto! :-D