<p>Microsoft ha annunciato che la Beta 1 di Exchange 12 e' stata fornita in questi giorni a un gruppo di tester.</p><p>Il rilascio della versione definitiva del server di posta elettronica, gestione del calendario e messaggistica unificata e' prevista tra la fine del 2006 e l'inizio del 2007.</p><p>Exchange 12 sara' disponibile anche per sistemi a 64 Bit. Tra le novita' rilevanti:</p><ul><li><div>Maggiore scalabilita' e possibilita' di personalizzazione da parte degli amministratori, che potranno installare esclusivamente i componenti necessari.</div></li><li><div>Una command line shell, che permettera' di automatizzare le operazioni ripetitive e di routine tramite script. Basata su "Monad", il codename della futura shell di windows.</div></li><li><div>Una console di gestione grafica totalmente rinnovata.</div></li><li><div>Riconoscimento e configurazione automatica dei client.</div></li><li><div>Sistema unificato di messaggistiche, che integra nell'inbox messaggi email, Fax e messaggi locali, fruibili tramite Outlook, Outlook Web Access, dispositivi mobili e qualsiasi telefono tramite Outlook Voice Access con il riconoscimento vocale.</div></li><li><div>Protezione antispam integrata, con aggiornamento automatico delle black-lists.</div></li></ul><p><a href="http://www.microsoft.com/exchange/preview/default.mspx" target="_blank">Link al sito ufficiale</a></p>